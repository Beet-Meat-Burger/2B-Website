---
sidebar_position: 1
---

# Poem
<br/>
<h2>《百周大改革》</h2>
學校大翻新，新設施大增。 
但係政策上，搞到乞人憎。
多俾四百五，話特別用途。
以為係公立，實際似私立。
學校換新櫈，但要自己搬。
話學校功勞，不知我哋錢。
時間表大改，一點先食飯。
同另校學生，一齊去搶位。
話舒緩壓力，其實係增壓。
兩小息無用，都係夾硬拆。
但休息時間，仲少五分鐘。
等到要速食，仲話係減壓？
日日要集會，大家一齊曬。
酷熱會取消？就話冇關係。
新政策無謂，UT 要改正。
中文又增壓。老師仲要 Check，
中一新學生，手冊新政策。
每星期簽名，仲要被檢查。
為咗要強制，移除 HW List。
我哋係 Band 1，唔通有意義？
考前學習週，一齊溫溫溫。
原來我哋係，一班小學生？
除咗學習週，仲係閱讀週。
Fun Day 同 Picnic，都包括在內。
唔通我哋要，帶書過去睇？
可能冇手機，唔睇係犯規？
要話凍死人，十二月陸運。
揀三月唔好？點會 Book 唔到。
取消訓練營，本來係幾好。
變成學習週，一點都唔好。
訓練營仲有，之後先聽到。
除咗中二五，中一都要做。
變咗十一月，食咗 School Picnic。
費用過二百，未適就去營。
中三要考察，地點三選一。
要俾一千蚊，上海湖南北。
以為係部分，全級去五日。
定喺十一月，冇學校旅行。
以為係放鬆？分組做報告。
同中四 Picnic？如果抽唔到。
投 Picnic 地點，原來係廢事。
Picnic 穿便服，已成過去式。
PE 加班衫，先話最合適。
記住揀上海，其他冇高鐵。
要多元發展，點知全講座。
幾個四點放？都有好多個。
設立新網站，全部係英文。
成版係綠色，字又睇唔明。
點樣查書名？點樣去知書？
舊網勁方便，新網已經輸。
同董玉娣比，唔似係 Band 1。
同名校相比，根本冇得諗。
EMI 係咁？網頁係中文。
中文唔好咩？咁強調英文。
保良局統一，校訓雖緊要。
為何咁強調？周圍係嗰啲。
試問其他校，董玉娣會咁？
可能係為咗，Nationalism。
全學校重油，一片深綠色。
本來嘅就好，偏要加深色。
地下壁報處，壁數量大減。
四社變一報，部分無至啱。
多咗夾公仔，可能係好事。
但浪費公費，宣傳新形象。
學會大轉變，多咗咬手瓜。
棋藝模型 Group，卻從此逝世。
而家有新名，叫PLKC。
點解缺失咗，LSCMC？
為強制新名，電郵都轉埋，
昔日用 Google，微軟係現在。
Google 超方便，轉變致障礙。
師生仲用昔，新的不習慣。
政策係咁多？可能係仲有。
iPad May 鎖機，四點才離校。
現在嘅百周，已經大不同。
以前嘅百周，先係真百周。
現在嘅百周，講管理守規。
以前嘅百周，講自律信任。
Liberty 已過，變成 Absolute。
剛剛才一年，即刻「大躍進」。
LSCMC，變成BSC。
我哋係 Band 1？似 Band 2 多啲。

